# Dispense
Queste dispense sono state scritte in Markdown, un markup language supportato e utilizzato da GitHub per i file README e la maggior parte dei file di testo caricati su GitHub. L'utilizzo del Markdown ha dei pro e dei contro:
* PRO: Facilità e rapidità di scrittura (sintassi estramemente semplice e di pratico utilizzo che interferisce molto poco nella stesura degli appunti)
* PRO: Elegante e pulito, molto facile da consultare
* PRO: supporta l'inserimento di codice, fondamentale per un corso di informatica
* CONTRO: ignora il whitespace (spazi    aggiuntivi fra una parola ed un'altra. Ad esempio, ho messo 4 spazi fra le parole "spazi" e "aggiuntivi", ma a voi ne risulta solo uno), se non all'interno di spezzoni di codice (in alcuni casi, infatti, avrei voluto utilizzare uno spezzone di codice per poter rappresentare qualcosa con il whitespace che merita, ma dato che all'interno avrei anche dovuto inserire dei comandi Markdown per evidenziare o per pedici e indici, la situazione si è resa spinosa)
* CONTRO: non è colpa del Markdown questo, ma il fatto che le dispense siano state scritte al computer implica che non abbia inserito nulla di scritto a mano, e quindi niente disegnini né niente del genere (si sentirà principalmente la carenza nelle lezioni sugli automi a stati finiti, ragion per cui consiglio di seguire con un foglio alla mano rappresentando ciò che c'è scritto). Dove strettamente necessario (ad esempio per gli alberi di derivazione), faccio lo sforzo extra per fare un disegnino tramite l'uso di whitespace in un blocco di codice.

## AVVERTENZE
Voglio ricordare che, se non fosse stato abbastanza chiaro, queste non vogliono (e non devono) essere lezioni sostitutive al corso del professor Milazzo. L'idea dietro queste dispense è l'aver un testo scritto, veloce da consultare (a differenza degli appunti scritti a mano che, personalmente, trovo più difficili da consultare quando si va di fretta) magari ripassando per l'esame quando comunque già si hanno le conoscenze di quello di cui si va a trattare.

Avvertenza#2: ci sono degli esercizi svolti (da me) all'interno delle dispense. NON sono minimamente affidabili: li ho scritti all'interno del file della lezione stessa, senza utilizzare un editor di testo che mi controllasse se la sintassi fosse corretta o meno e non li ho nemmeno testati. Indi per cui, potrebbero esserci errori grossolani (potrei aver dimenticato di dichiarare una variabili prima di utilizzarla o anche di chiudere una parentesi), ma concettualmente ***dovrebbero*** essere giusti. Ho fatto un po' di C in passato e sono abbastanza familiare con la sintassi e con alcuni algoritmi di base in linguaggi imperativi, quindi è improbabile (ma non impossibile) che ci siano degli errori concettuali. Ancora una volta, eventualmente fatemelo notare.

Avvertenza#3: le note sono ancora in fase di stesura, ma sono in aggiornamento. CASOMAI dovessi interrompere questo progetto (cosa che non succederà), ci metterò un annuncio grosso quanto una casa nel primo README.